# markdown

**Ciabatta met burrata en gegrilde paprika**
Buitenkokers
Met deze overheerlijke ciabatta met burrata en gegrilde paprika steel jij de show. Dit relatief makkelijk te bereiden gerecht is zo lekker dat iedereen versteld zal staan van jouw kookkunsten, heerlijk als lunch, borrelhapje of voorgerecht!
Op zoek naar een andere lekkere borrel hap? Probeer dan ook eens onze kipspiesjes met yoghurt harissa munt saus, toch liever een vegetarische hap? Probeer dan onze Flammkuchen met appel, walnoten en honing.

*Print recept*
Benodigdheden
Dit recept is op basis van 20 personen (ervan uitgaande dat het als een hapje wordt geserveerd).

2 ciabatta broden
4 burrata bollen
3 rode paprika’s
3 puntpaprika’s
Bosje platte peterselie
4 tenen knoflook
1 rode peper
7 eetlepels olijfolie
Peper en zout
*Voorbereiding*
Breng je barbecue op temperatuur (je kunt hier uiteraard ook een pan voor gebruiken)
Snij de (punt)paprika’s doormidden en haal de zaadlijsten er uit
Snij ook de ciabatta broden doormidden en wrijf deze in met wat olijfolie
*Bereiding*
Leg de (punt)paprika’s op de barbecue en gril deze tot de zacht worden en mooie gril plekken krijgen.
Leg ondertussen ook de ciabatta broden met de binnenkant op het rooster en rooster deze tot ze lekker krokant zijn.
Maak nu je oliemengsel klaar. Hak drie tenen knoflook en de platte peterselie fijn en doe deze in een kom, verwijder de steel van de rode peper en snij deze fijn (als je de zaadjes laat zitten word het mengsel extra pittig). Voeg vervolgens de rode peper toe aan aan je oliemengsel en breng op smaak met peper en zout.
Pel de laatste knoflookteen en wrijf hiermee de ciabatta broden in.
Haal (punt)paprika’s van de barbecue, en hak deze in stukken, niet te groot maar ook zeker niet te klein (ongeveer 2 cm bij 2 cm). Voeg vervolgens de paprika toe aan je oliemengsel en roer dit goed door elkaar.

*Afronding*
Leg de geroosterde ciabatta broden op een mooi bord of een mooie houten plank
Per zijde van een ciabatta brood gebruik je één burrata, trek deze uit elkaar boven het brood en verdeel over de zijde van de ciabatta.
Verdeel het paprika/oliemengsel over de broden, snij de broden in stukken en smikkelen maar!
Tip: Heb je balsamicoazijn of crème in huis? Top je broden hier dan mee af, heerlijk!

**Eetsmakelijk!**
